---
title: Beş Şehir
draft: true

book:
  original: Beş Şehir
  author: Ahmet Hamdi Tanpınar
  publisher: Dergâh
  published: 2023
  pages: 224
  read: 2024-08
---

Türk Edebiyatında nesir türünün zirve örneklerinden biri. Yazar Ankara, Erzurum, Konya, Bursa ve İstanbul'u anlatıyor.
Tam manasıyla bir edebi eser, fakat kayda değer ölçüde tarih bilgisi de sunuyor.

Yazarın dili kullanma ustalığını nasıl anlatabilirim? Stanley Kubrick'in şaheseri olan [Barry
Lyndon](https://www.youtube.com/watch?v=WOLZMr52Wcc)'ı seyrettiniz mi bilmiyorum. Film 18'nci yüzyılda yaşayan Barry
Lyndon'ın hayatını anlatır. Her biri kendi başına olağanüstü birer tablo teşkil eden sekanslar eşliğinde. Bu sekansları
filmin müziğinin de (Haendel, Schubert) desteklediği tarifsiz bir duygu durumu içinde seyreylersiniz. İşte bu hisleri
düz yazıya dök deselerdi Ahmet Hamdi "Beş Şehir"e benzer bir anlatıyla bu görevi başarıyla yerine getirirdi sanırım.

Tanpınar'ın (bu eser özelinde) dilini Refik Halit veya misal Falih Rıfkı'dan daha az "duru", daha fazla abstrakt buluyorum.
Öyle cümleleri var ki ancak bir kaç defa okunduktan sonra tarif ettiği yüksek hissi anlayabiliyor ve "bu hissi daha duru
şekilde anlatmanın imkanı yok" yargısını geliştirebiliyorsunuz. (Kişisel tercihim yine de Refik Halit olurdu)

Bir kaç oturmada baştan sona okunması güç bir kitap. Daha ziyade (tamamı okunmuş bile olsa) günün değişik anlarında bir
"Saatli Maarif" takvim yaprağına göz atar gibi rastgele sayfalar seçip okunası bir kitap.
